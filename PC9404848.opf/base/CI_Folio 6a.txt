rga bas skyes bu rnams kyi gźon pa ’joms || gzugs kyaṅ rnam par ’jig ciṅ gzugs ṅan byed ||dran
daṅ blo daṅ dga’ ba med par byed || ’gro ba rnams ni ’chi ba’i sgo mor khrid ||nad ni stobs
daṅ drag śul rab tu ’joms || mthu daṅ pha rol gnod pa thams cad ’phrog ||dbaṅ po’i groṅ
rnams mtha’ dag ’joms par byed || mgon med śin tu brtul ba źan par ’gyur ||’chi ba srin
mo lta bur mi bzad de || rtag tu skye dgu rnams kyi phyi bźin ’braṅ ||stobs kyis rab tu mnan
nas ’gro ba yi || phaṅs ba’i tshe ni ma lus zad par ’thuṅ ||rga ba daṅ ni ’chi bas skyo
gyur te | ’jig rten dag ni nad kyis gtser rig nas ||mi rga1 mi ’chi źi źiṅ bde ba yi ||
chos rnams tshol phyir ṅa ni rab tu byuṅ ||me gsum gyis ni ’jig rten rab tshig pa || ’gro
ba dag la skyabs gźan ma mthoṅ nas ||ṅa ni skyabs daṅ dpuṅ gñen gyur byas te || bdud rtsi’i
char phab me rnams źi bar bya ||skye dgu dag ni lam rnams rab stoṅ ciṅ || mig med ldoṅs
pa rmoṅs par gyur pa mthoṅ ||ṅa ni ’jig rten dag la mig sbyin ciṅ || lam rnams bstan phyir
ṅa ni rab tu byuṅ ||sgrib pa dag gis bsgribs śiṅ kun bsgribs nas || the tshom kun nas laṅs
pa’i sems can dag |the tshom rab tu bsal bar ’gyur ba (7) daṅ | chos rnams bstan phyir ṅa
ni rab tu byuṅ ||sems can ’di dag phan tshun mi ’thun te | glags daṅ skabs tshol gnod pa’i
ñes pa can ||’gras pa dag gi sdums ni bya ba daṅ || ’gro la phan ’dod phyir ni ṅa rab byuṅ
||pha daṅ ma daṅ sdug pa’i mchog rnams la ṅa rgyal dbaṅ gis mi gus sems can dag |ṅa rgyal
rgyal mtshan rab tu bsñal ba’i phyir || khyim bdag de phyir ṅa ni rab tu byuṅ ||chags
pa yis ni bsgribs pa’i sems can rnams || rdzas phyir ltuṅ bar byed pa mthoṅ ba daṅ ||nor bdun
rgya chen rab tu rñed gyur te || des ni sems can dbul ba med par bya ||sems can ’di dag
phan tshun gsod byed ciṅ || lus ni gdon mi za bar dor dgos kyaṅ ||byis pa don med bdag lus
gso mthoṅ nas || srid pa gsum las ṅa ni rnam par log ||ji ltar khyod ni don mi śes pa bźin
|| de ’dra bas ni ’jig rten gsum po gaṅ ||’jig rten dag la don rnams bstan pa’i phyir
|| phan par ’dod pas ṅa ni rab tu byuṅ ||sems can dmyal bar ltuṅ ba’i sems can dag | mi bzad
rnam pa sna tshogs mtha’ yas kyi ||sdug bsṅal drag po byaṅ par mthoṅ bas na || de dag thar
bar bya phyir ṅa rab byuṅ ||gcig la gcig ni gnod byed sems can rnams || byol soṅ ’gro
bar rnam par spyod mthoṅ nas ||skye dgu mgon med mgon ni bya ba’i phyir || sñiṅ rje’i bsam
pas ṅa ni rab tu byuṅ ||gśin rje yis ni gtses pa’i sems can rnams || bkres skom mi bzaṅ sdug
bsṅal gzir mthoṅ ste |byaṅ chub dam pa thob nas de dag la || bdud rtsi’i ro mchog kha
zas sbyin par bya ||mi yi kun tu tshol ba’i sdug bsṅal daṅ | lha rnams ’chi ’pho sdug bsṅal
rig nas ni ||’jig rten gsum kun sdug bsṅal sdug bsṅal gyis || ñen par mthoṅ nas ṅa ni rab
tu byuṅ ||khrel ba daṅ ni ṅo tsha med pa daṅ || ’dod pas rab tu brgyal ba’i sems can rnams
||ma daṅ srid mo bla ma’i chuṅ ma la || ñal ba khyi daṅ phag rnams ji bźin no ||’dod pa’i
dga’ ba yis ni ’di dag mid || sems can bud med dbaṅ soṅ ’di mthoṅ nas ||tshoṅ dpon bud
med dag ni mi ’dod pas || khyim yaṅ spaṅs nas ṅa ni rab tu byuṅ ||byis pa rnams ni ’dod pa’i
dga’ la gnas || thams cad sdig pa rtsod pa’i dbaṅ du soṅ ||bdud rnams thams cad la ni dbaṅ
byas te || byaṅ chub rim par ’tshaṅ rgyar ṅa rab byuṅ ||khyim na gnas pa dag ni ñes pa
stoṅ || ’di ’dra ba yi gnod pa ’di mthoṅ nas ||sa rnams thams cad rnam par spaṅs nas ni ||
skye ba zad par bya phyir ṅa rab byuṅ ||

de nas khyim bdag lṅa brgya tsam po de dag kye ma’o ’di ni saṅs rgyas yin no źes ṅo mtshar thob
par gyur te | de dag gis saṅs rgyas so saṅs rgyas so sñam du rig nas sgra skad mgrin gcig
tu bcom ldan ’das la tshigs su bcad pa ’di dag gsol to ||

tshoṅ dpon ’dus pa lṅa brgya tsam po dag | rga bas ’jigs skrag rgyal ba’i druṅ du mchis ||’di
la chos mchog dam pa rgya che ba || rga śis mtha’ ’byin rab tu bśad du gsol ||srid pa’i
’gro ba yoṅs dag bsam pa dag || bcom ldan srid bral ’jigs las rnam par grol ||’byuṅ ba ’jig
par mdzad pa skyabs mdzod de | srid pa’i khyim źugs ’gro ba thar bar mdzod ||dpa’ bo ’dod
chags bral źiṅ rnam par grol || rdul bral drim mi mṅa’ rnam dag sems ||’dul la mkhas pa
kha lo sgyur ba’i mchog | bdud rtsi dam pa chos kyi rgyun phye śig |skyes bu dam pa gzugs
rab mchog ’dzin pa | khyod ’dra sa daṅ lha yul gaṅ na’aṅ med ||mi mñam mñam pa ṅam pa ’jig
rten gtso || bde bar gśegs pa rab mchog chos gsuṅs śig |dri gsum dri ma spaṅs śiṅ skyon mi
mṅa’ || mun pa rab rib mi mṅa’ rnam dag spyan || mun daṅ bral źiṅ gti mug dra ba bsal ||
rdul mi mṅa’ ba mtshuṅs med chos rnams gsuṅs ||’gro ba mgon med sdug bsṅal gyur pa rnams
|| srid pa’i mtshor lhuṅ skyabs med thams cad la ||thugs rje brtse ba bskyed de byams pa’i
thugs || rgyal ba myur droṅs pha rol dgod par mdzod ||ṅa rgyal gti mug rgya gas pas rgal
dka’ źiṅ || nad dad rtsod maṅ dba’ kloṅ srid pa’i chur ||’gro ba lhuṅ nas kyer ba skyabs med
la || thugs brtse skyed la srid pa’i rgyun las sgrol ||gser gyi ri ltar rnam par dag pa’i
sku || gzi brjid ñi ma bye ba brgya bas lhag ||’jam źiṅ sñan pa tshaṅs dbyaṅs mchog mṅa’
ba || chos mchog brjod pa mdzes pa rab tu gsuṅs ||chos ’di kun ni raṅ bźin rnam par dag
|| raṅ bźin ’od gsal ye nas rtsa ba dag ||ma bya byed daṅ tshor ba po daṅ bral || gźan las
ma gsan rnam dag thams cad gzigs ||spyad pa rab spyad grags pa mtha’ yas pa || raṅ byuṅ stobs
bcu mṅa’ źiṅ ’jigs med pa ||mtha’ yas ye śes nam mkha’ mtshuṅs pa’i thugs || rab sbyin
dge sbyoṅ mchog gi chos bśad gsol ||

de nas bcom ldan ’das ’di sñam da dgoṅs te | e ma’o khyim bdag lṅa brgya tsam po ’di dag dge
ba’i rtsa ba yoṅs su smin gyis ci nas sa phyogs ’di ñid du khyim pa’i mtshan ma spaṅs te
rab tu byuṅ ba thob nas thams cad zag pa zad pa’i mthar byed pa de lta de lta bur ṅas chos
bstan to || sñam du dgoṅs so ||de nas bcom ldan ’das de’i tshe steṅ gi bar snaṅ la skyil
mo kruṅ bcas te bźugs so ||de nas khyim bdag lṅa brgya tsam po de dag bcom ldan ’das la lhag
par dga’ ba daṅ | dad pa daṅ | ri mo daṅ | gus pa ñe bar gźog go ||

| bam po bcu drug pa || de la gaṅ la byaṅ chub sems dpa’ sems dpa’ chen po brtson na byaṅ chub
sems dpa’ spyad pa spyod par ’gyur ba’i byaṅ chub sems dpa’ rnams kyi bsam gtan gi pha
rol tu phyin ba gaṅ źe na |

śā ri’i bu ’di la byaṅ chub sems dpa’ ’dod pa rnams las dben pa || sdig pa mi dge ba’i chos
rnams las dben pa || rtog pa daṅ bcas pa | dpyod ba daṅ bcas pa || dben pa las skyes pa’i
dga’ ba daṅ | bde ba can bsam gtan daṅ po rdzogs par byas te gnas so ||

śā ri’i bu gźan yaṅ yaṅ byaṅ chub sems dpa’ rtog pa daṅ dpyod pa ñe bar źi źiṅ naṅ yoṅs su daṅ
ste || sems kyi rgyud gcig tu gyur pas rtog pa med pa || dpyod pa med pa || tiṅ ṅe (2)
’dzin las skyes pa’i dga’ ba daṅ bde ba can bsam gtan gñis pa rdzogs par byas te gnas so ||

śā ri’i bu gźan yaṅ byaṅ chub sems dpa’ dga’ ba’i ’dod chags daṅ bral bas btaṅ sñoms la gnas
śiṅ dran pa daṅ śes bźin can yin te || bde ba lus kyis myoṅ ba || ’phags pa rnams kyis gaṅ
de dran pa daṅ ldan pa || bde ba la gnas pa || btaṅ sñoms pa’o || źes brjod pa ste || dga’
ba med pa’i bsam gtan gsum pa rdzogs par byas te gnas so ||

śā ri’i bu gźan yaṅ byaṅ chub sems dpa’ bde ba yaṅ spaṅs te || sṅa nas sdug bsṅal yaṅ spaṅs
śiṅ yid bde ba daṅ yid mi bde ba yaṅ nub pas de ba yaṅ ma yin || sdug bsṅal ba yaṅ ma yin
pa btaṅ sñom daṅ dran pa yoṅs su dag pa’i bsam gtan bźi ba rdzogs par byas te gnas so ||

de de ltar sems mñam par bźag pa yoṅs su dag pa || yoṅs su byaṅ ba || ñon moṅs pa med pa ||
ñe ba’i ñon moṅs pa daṅ bral bar gyur nas tiṅ ṅe ’dzin kyaṅ mi gtoṅ la || bsam gtan gyi las
kyaṅ byed do ||

de la byaṅ chub sems dpa’i bsam gtan gyi las gaṅ źe na | gaṅ mṅon par śes pa daṅ | ye śes kyi
las yoṅs su rdzogs par byed pa’o |

(6) bam po bcwa brgyad pa || de la byang chub sems dpa’i rton pa la mkhas pa gang zhe na | byang
chub sems dpa’ rnams kyi rton pa ’di bzhi ste ||

bzhi gang zhe na || ’di lta ste || don la ton gyi tshig ’brul ma yin pa dang | ye shes la rton
gyi rnam par shes pa la ma yin pa dang | nges pa’i don gyi (7) mdo sde rnams la rton gyi
drang ba’i don rnams la ma yin pa dang | chos nyid la rton gyi gang zag lam yin pa’o ||

de la don gang || tshig ’bru ni gang zhe na || tshig ’bru zhes byas ba ni ’gang ’jig rten gyi
chos kyi bya ba la ’jug pa’o || don ces bya ba ni gang ’jig rten las ’das pa’i chos rtogs
pa’o ||

(171a1)tshig ’bru zhes bya ba ni sbyin pa pa’o || don zhes bya ba ni dul ba dang | zhi gnas
dang | sar pa ma yin pa dang | rnying pa ma yin par shes pa’o ||

tshigs ’bru zhes bya ba ni ’khor ba yongs su bshad pa sgrogs pa’o || don (2) zhe bya ba ni mi
dmigs pa la rtog pa’o ||

tshig ’bru zhes bya ba ni mya ngan las ’das pa’i yon tan yongs su sgrog pa’o || don zhes bya
ba ni chos rang bzhin gyis yongs su mya ngan las ’das pa rnams la rnam par mi rtog pa’o ||

tshig ’bru zhes ba ba ni theg pa ji ltar rnam par gzhag pa (3) bzhin du ’chad pa’o || don zhes
bya ba ni chos tshul gcig lar rtogs par shes pa’o |

tshig ’bru zhes bya ba ni sems can thams cad mi gtong bar bstan pa’o || don zhes bya ba ni ’khor
gsum yongs su dag pa’o ||

tshig ’bru zhes bya ba ni lus dang | ngag dang | yid sdom zhing (4) bslab pa dang | sbyangs
pa’i yon tan thams cad yang dag par len par bstan pa’o || don zhes bya ba ni lus dang | ngag
dang | yid mi dmigs shing mngon par ’du mi byed pa yongs su dag pa’o ||

tshig ’bru zhes bya ba ni gnod sems kyi tha ba dang | khro ba dang | nga rgyal dang | rgyags
(5) pa dang | dregs pa ’joms shing bzod pa dang | des pa bstan pa’o || don zhes bya ba ni
mi skye ba’i chos la bzod pa thob pa’o ||

tshig ’bru zhes bya ba ni dge ba’i rtsa ba la brtson ’grus rtsom pa thams cad bstan pa’o ||
don zhes bya ba ni mi len mi gtong ba la gnas pa’i brtson ’grus so ||

(6) tshig ’bru zhes bya ba ni bsam gtan dang | rnam par thar ba dang | ting nge ’dzin dang |
snyoms par ’jug pa bstan pa’o || don zhes bya ba ni ’gog pa’i snyoms par ’jug pa shes pa’o
||

tshig ’bru zhes bya ba ni thos pa thams cad ’dzin pa shes rab kyi rtsa ba’o || don zhes bya
ba ni brjod du med pa’i (7) don do ||

tshig ’bru zhes bya ba ni gang byang chub kyi phyogs kyi chos sum cu rtsa ’dun gyi chos rnams
rab tu bstan pa’o || don zhes bya ba ni gang byang chub kyi phyogs kyi chos sum cu rtsa
bdun gyi chos rnams nan tan du byed pa’i ’bras bu mngon sum du byed pa’o ||

tshig ’bru zhes bya ba ni sdug bsngal dang | (171b1) kun ’byung ba dang | lam rab tu bstan pa’o
|| don zhes bya ba ni ’gog pa mngon sum du byed pa’o ||

tshig ’bru zhes bya ba ni ma rig pa la sogs te || rga shi’i bar du bstan pa’o || don zhes bya
ba ni ma rig pa ’gog pa nas rga shi’i bar du ’gog pa’o ||

tshig ’bru zhes bya ba ni zhi (2) gnas dang | lhag mthong gi tshogs bstan pa’o || don zhes bya
ba ni rig pa dang rnam par grol ba shes ba’o ||

tshig ’bru shes bya ba ni gang ’dod chags dang | zhe sdang dang | gti mug dang | cha mnyam par
spyod pa rnams la chos bstan pa’o || don zhas bya ba ni sems kyi rnam par (3) grol ba mi
’khrugs pa’o ||

tshig ’bru zhes bya ba ni sgrib par byed pa’i chos thams cad rab tu ston pa’o || don zhes bya
ba ni sgrib pa med pa’i ye shes (5) rnam par thar pa’o ||

tshig ’bru zhes bya ba ni dkon mchog gsum gyi yon tan bsngags ba mtha’ med pa yang dag par rab
tu (4) bstan pa’o || don zhes bya ba ni gang chos ’dod chags med pa dang | ’dus ma byas
pa’i dge ’dun gyi yon tan sgrub pa’o ||

tshig ’bru zhes bya ba ni gang byang chub sems dpa’i thog ma sems bskyed nas byang chub kyi
snying po’i bar du bslab pa dang | yon tan rtsom pa bstan pa’o || (5) don zhes bya ba ni sems
kyi skad cig gcig dang ldan pas thams cad mkhyen pa’i ye shes mngon par rdzogs par byang
chub pa’o || mdor na nor chos kyi phung po brgyad khri bzhi stong gi bar du bstan pa de
ni tshig ’bru zhes bya’o || sgra dang yi ge dang | tshig ’bru thams cad brjod du med (6)
pa’i don ni don to ||

de la drang ba’i don gyi mdo sde gang zhe na || gang tshig ’bru bshad pa ji ltar bstan pa bzhin
du rgya cher khong du chud par bya ste || ’di dag ni drang ba’i don gyi mdo sde dag go
| nges pa’i don gyi mdo sde gang zhe na || don gang bshad pa ji ltar bstan pa bzhin du rgya
cher khong (7) du chud par bya ste || de dag ni nges pa’i don gyi mdo sde dag go |

de ji ltar na chos la rton gyi gang zag la ma yin zhe na || gang drang ba’i don de ni gang zag
gi don yin pas de la mi rton gyi || gang nges pa’i don de ni chos nyid ji lta ba bzhin
pas de la rton pa ste || ’di dag ni byang chub sems dpa’i (172a1)rton pa bzhi’o || de ltar
na byang chub sems dpa’ sems dpa’ chen po ston pa la mkhas bshes rab kyi pha rol tu phyin
pa la spyod do ||

de la byang chung sems dpa’ rnams kyi tshig ’bru la mkhas pa gang zhe na | ’di la byang chub
sems dpa’i chos gnyis la mkhas pa (2) shes rab kyi pha rol tu phyin pa la spyod do || chos
gnyis gang zhe na || ’di lta ste || rnam par shes pa la mkhas pa dang | ye shes la mkhas
pa yin no ||

de la rnam par shes pa gang ye shes gang zhe na || rnam par shes pa zhes bya ba ni ’di lta ste
|| rnam par shes pa’i gnas pa bzhi’o || (3) bzhi gang zhe na | gzugs la zhugs pa’i rnam
par shes pa yongs su gnas shing gnas pa dang | tshor ba la zhugs pa dang | ’du shas la zhugs
pa dang || ’du byed la zhugs pa’i rnam par shes pa yongs su gnas shing gnas pa ste ||
de ni rnam par shes pa zhes bya’o ||

de la ye shes (4) gang zhe na | gang len pa’i phung po lnga rnams la gnas pa || rnam par shes
pa’i phung po yongs su shes pa de ni ye shes zhes bya’o ||

gang sa’i khams rnam par shes pa dang | chu’i khams dang | me’i khams dang || rlung gi khams
rnam par shes ba de ni rnam par shes pa zhes bya’o || gang (5) yang ye shes khams bzhi la
mi gnas ba chos kyi dbyings tha mi dad par shes pa de ni ye shes bya bya’o ||

gzhan yang rnam par shes pa zhes bya ba ni gang mig gi rnam par shes pas shes par bya ba’i gzugs
rnams la shes pa dang | rna ba’i rnam par shes pas shes par bya ba’i sgra rnams (6) dang
|| sna’i rnam par shes bas shes par bya ba’i dri rnams dang | lce’i rnam par shes pas
shes par bya ba’i ro rnams dang || lus kyi rnam par shes pas shes pas shes par bya ba’i reg
rnams dang | yid kyi rnam par shes bas shes par bya ba’i chos rnams shes pa de ni rnam par
shes ba zhes bya’o || (7) gang yang nang gi skye mched rnams la nye bar zhi zhing phyi
rol gyi skyes mched rnams la rgyu ba med pa’i ye shes la rton pas chos gang yang gzhog par
mi byed pa de ni ye shes zhes bya’o |

gzhan yang rnam par shes pa zhes bya ba ni dmigs pa las rnam par shes ba skye ba dang | yongs
su rtog pa (172b1) las rnam par shes pa skye pa ste || de ni rnam par shes pa zhes bya’o
|| gang yang mi ’dzin pa | mi snyems pa || mi dmigs pa || rnam par mi rig pa || mi ’khrugs
pa de ni ye shes shes byas bya’o |

gzhan yang ’dus byas spyod pa’i chos rnams la rnam par shes pa gnas kyi | (2) ’dus ma byas la
rnam par shes pa rgyu ba med do || gang yang ’dus ma byas shes pa de ni ye shes so || gzhan
yang skye ba dang | ’jig pa la gnas pa ni rnam par shes pa’o || gang yang mi skye mi ’gag
mi gnas pa de ni ye shes zhes bya’o |

de la nges pa’i don gyi mdo sde gang | (3) drang ba’i don kyi mdo sde gang zhe na | mdo sde
gang dag lam la ’jug par byed pa de dag ni drang ba’i don ces bya’o || mdo sde gang dag ’bras
bu la ’jug par byed pa de dag ni nges pa’i don ces bya’o || mdo sde gang dag kun rdzob
sgrub par byed pa de dag ni drang ba ’don ces bya’o || (4) mdo sde gang dag don dam par bstan
pa de dag ni nges pa’i don ces bya’o

|| gzhan yang mdo sde gang dag las kyi bya ba la ’jug pa de dag ni drang ba’i don ces bya’o
|| mdo sde gang dag las dang nyon mongs pa zad par bstan pa de dag ni nges pa’i don ces bya’o
|| gzhan yang mdo sde (5) gang dag kun nas nyon mongs pa yongs su bshad pa’i phyir bstan
pa de dag ni drang ba’i don to || mdo sde gang dag rnam par byang ba rnam par dag pa’i
phyir bstan pa de dag ni nges pa’i don to || mdo sde gang dag ’khor bas skyo bar byed pa de
dag ni drang ba’i don to || mdo sde gang dag ’khor (6) ba dang mya ngan las ’das pa gnyis
su mi ’jug pa de dag ni nges pa’i don to ||

mdo de gang dag yi ge dang | tshig sna tshogs su bstan pa de dag ni drang ba’i don to || mdo
sde gang dag zab pa || blta dka’ ba || rtogs par dka’ ba de dag ni nges pa’i don to || mdo
sde gang dag (7) tshig ’bru mang ba || sems can rnams kyi sems rangs par byed pa de dag
ni drang ba’i don to || mdo de gang dag tshig dang tshig ’bru nyung la nges par rtogs par
bye pa de dag ni nges pa’i don to ||

gzhan yang mdo sde gang dag bdag dang | sems can dang | srog dang | skyes bu dang | (173a1)gang
zag dang | shed bu dang | shed las skyed dang | byed pa po dang | tshor ba po’i sgra sna
tshogs bdag po med pa || bdag po yod pa bzhin du bstan pa de dag ni drang ba’i don to ||
mdo sde gang dag stong pa nyid dang | mtshan ma med pa dang | smon pa med pa dang | (2)
mi ’byung ba dang | ma skyes pa dang | yang dag par mi ’byung ba dang | sems can med pa dang
|| gang zag med pa dang | dus gsum las rnam par thar pa’i sgo bstan pa de dag ni nges pa’i
don ces bya’o ||

de la chos gang | gang zag gang zhe na || gang gang zag tu lta ba la gnas (3) te | chos kha
cig la rtsol ba de dag ni gang zag ces bya’o || gang zag tu lta ba rtsom ba de’i gang chos
gnas pa chos kyi dbyings de ni chos zhes bya’o ||

gzhan yang gang zag ni so so skye bo’i gang zag dang || so so’i skye po dge ba’i gang zag dang
| dad pas rjes su ’brang ba’i (4) gang zag dang | chos kyi rjes su ’brang ba’i gang zag
dang | brgyad pa’i gang zag dang | rgyun tu zhugs pa’i gang zag dang || lan cig phyir ’og
ba’i gang zag dang | phyir mi ’og ba’i gang zag dang | dgra bcom pa’i gang zag dang | rang
sangs rgyas kyi gang zag dang || byang chub sems (5) dpa’i gang zag dang | skye bo mang
po la phan pa dang || skye bo mang po la bde ba dang | ’jig rten la thugs brtse ba dang |
lha dang | mi’i skye bo phal po che’i don dang | phan pa dang bde ba’i phyir gang zag gcig
’jig rten du skye bar ’byung bar ’gyur ba ’di lta ste || de bzhin gshegs pa dgra bcom (6)
pa yang dag par rdzogs pa’i sangs rgyas te ||gang zag gi sgra de thams cad de bzhin gshegs
pas kun rdzob kyi gnas kyis sems can rnams gzung ba’i phyir bstan pa’o || de la gang mngon
par chags ba de dag ni rton pa ma yin pa zhes bya’o || de dag rton pa la ’god pa’i phyir
(7) chos nyid la rton par bya’i gang zag la ma yin no || zhes bcom ldan ’das kyis gsungs
te ||de la chos nyid gang zhe na || ’di lta ste || mi ’gyur ba || sgro ma btags pa || mi
byed pa || rnam par mi byed pa || mi gnas pa || gnas med pa || rtsa(D: rtse) ba med pa ||
thams cad du mnyam pa | (173b1) mnyam pa la mnyam pa || mi mnyam pa la mnyam pa | mnyam pa
dang mi mnyam pa la mnyam pa || rnam par mi rtog pa || mi rtsom pa || nges par gyur pa ||
thob pa || chos thams cad la shin tu ngo bo nyid med pa’i mtshan nyid de ni chos nyid ces
bya ste ||gang dag chos nyid de la rton par byed ba (2) de dag ni khams gang la yang rton
par mi byed de || de bas na chos kyi tshul gyi sgo la ’jug pa ’dis chos thams cad la rton
pa’i phyir chos thams cad de lta bu’i chos nyid yin no || de dag ni byang chub sems dpa’
rnams kyi rton pa bzhi zhes bya ste || de ni byang chub sems dpa’i rton pa la mkhas (3) ba’o
|| de ltar na byang chub sems dpa’ rton pa la mkhas pa shes rab kyi pha rol tu phyin pa
la spyod do ||de la byang chub sems dpa’i tshogs la mkhas pa gang zhe na || byang chub sems
dpa’ rnams kyi tshogs ni ’di gnyis te || gnyis gang zhe na | ’di lta ste || bsod nams kyi
tshogs (4) dang || ye shes kyi tshogs so || de la bsod nams kyi tshogs gang zhe na || sbyin
pa las byung ba’i bsod nams bya ba’i dngos po dang | tshul khrims las byung ba’i bsod
nams bya ba’i dngos po dang || sgom pa las byung ba’i bsod nams bya ba’i dngos po dang ||
byams ba’i sems la snyoms (5) par ’jug pa dang | snying rje’i sbyor ba dang || dge ba’i rtsa
ba thams cad la rtsom pa dang | bdag dang pha rol gyi sdig pa ’chags pa dang | dus gsum
du gtogs pa’i sems can thams cad dang | slob pa thams cad dang | mi slob pa thams cad dang
| rang sangs rgyas thams cad dang | (6) sems dang po bskyed pa rnams dang | spyod pa la
zhugs pa rnams dang || phyir mi ldog pa rnams dang || skye ba gcig gis thogs pa’i byang chub
sems dpa’ rnams kyi sems bskyed pa la rje su yi rang ba dang || ’das pa dang || ma byon
pa dang || da ltar byung ba’i sangs rgyas bcom ldan(7) ’das rnams kyi dge ba thams cad kyi
rjes su yi rang ba dang ldan pa’i bsod nams bya ba’i dngos po dang || sangs rgyas thams
cad dang | ’phags pa thams cad la chos gsol ba ’debs pa dang ldan pa’i bsod nams bya ba’i
dngos po dang | dge ba thams cad byang chub tu bsngo ba dang ldan pa’i (174a1)bsod nams bya
ba’i dngos po dang | sems can byang chub tu sems ma bskyed pa rnams byang chub tu sems
bskyed pa dang | byang chub tu sems bskyed pa rnams la pha rol tu phyin pa’i lam ston pa dang
|| dbul po rnams la longs spyod kyis sdud pa dang || nad ba (2) rnams la sman sbyin pa
dang | gus par bsnyen bkur byed pa dang || mthu chung ba rnams la bzod cing dang du len pa
dang || ltung ba rnams mi ’chab pa dang || sdig pa ’chags pa dang || sangs rgyas bcom ldan
’das rnams bzhugs pa dang || yongs su mya ngan las ’das pa rnams la (3) bsnyen bkur dang
| ri mo thams cad byed pa dang || slob dpon dag mkhan po rnams la ston pa bzhin du ri mo
byed pa dang | chos la rin po che rin thang med pa bzhin du yongs su tshol ba’i brtson ’grus
dang | chos smra ba la dga’ zhing dpag tshad brgyar yang song ste || chos nyan pas chog
mi (4) shes pa dang | zang zing med pa chos ’chad pa dang | pa dang ma la rim gro byed pa
dang | byas pa gzo ba dang | byas pa shes pa dang || ’gyod pa med pa dang | bsod nams bsags
pas cho ga mi shes pa dang || lus bsdams shing tshul ’chos ba med pa dang | ngag bsdams
pa’i (5) ngag la tshul ’chos pa med pa dang || yid bsdams pa’i yid la tshul ’chos pa med
pa dang | de bzhin gshegs pa’i mchod rten btsugs pa’i phyir tshangs ba’i bsod nams yongs
su ’dzin pa dang || mchod sbyin gtan pa med pa bsags pas mtshan yongs su rdzogs pa dang |
(6) dge ba’i rtsa ba’i tshogs sna tshogs bsags pas dpe byad bzang po yongs su rdzogs pa dang
|| nga rgyal med pas lus brgyan pa dang || ngag gi nyes pa thams cad spangs pas bag brgyan
pa dang || blo thogs pa med pas sems brgyan pa dang | mngon par shes pa sprul bas sangs
(7) rgyas kyi zhing gi rgyan dang || ye shes yongs su dag pas chos kyi mtshan nyid kyi rgyan
dang | phra ma dang | zhe gcod pa dang | dbye ba’i tshig yongs su spangs pas ’khor mang
po’i rgyan dang || chos ’dzin pas ’dod chags med pa’i chos kyi rgyan dang || rab tu dga’
nas legs so || (174b1) zhes bya ba byin nas chos kyi gtam mi ’jigs par byed pa dang || sgrib
ba dang || chod pa rnam par spangs shing gus par chos nyan pas ’bras bu yod par chos
’chad pa dang || sangs rgyas rnams la dka’ thub kyi nags tshal phul bas byang chub kyi shing
gi rgyan dang | dge ba’i rtsa ba (2) thams cad sngon du ’gro zhing byang chub kyi sems
mi gtong bas byang chub kyi snying po’i rgyan dang || las dang nyon mongs pa mi dmigs pas
tshe dang shi ’phos yongs su dag pa dang || rin po che phangs pa’i dngos po thams cad yongs
su gtong bas lag(D. leg??) na rin po che dang | mi zad pa’i (3) smon lam thob pas longs
spyod mi zad pa dang | khro gnyer med pas mthong ma thag tu sems can rnams dang cing bzhin
’dzum pas gsong bor smra ba dang | sems can thams cad la ’od zer snyoms pas mnyam pa nyid
kyi rgyan thob pa dang | ma lobs pa la mi brnyas pas(Q: zil gyis mi gnon pas) ’od mang (4)
po mthong(Q: gtong) ba dang || tshul khrims kyi sod nams bsags pas skye ba yongs su dag
pa dang | ltung ba la mi rtsod pas mngal yongs su dag pa dang | dge ba bcu’i las yongs su
dag pas lta dang mi ra skye ba dang | rjes su bstan pa thams cad la rab tu rtog pas gdon mi
za bar (5) nod pa dang | chos la slob dpon gyi dpe mkhyud med pas chos kyi dbang phyug dang
| lhag pa’i bsam pa yongs su dag pas ’jig rten thams cad la mngon sum pa dang | nyi tshe
ba’i spyod pa mi ’dod pas rgya chen po’i chos la dad pa dang | thams da mkhyen pa’i sems
mi ’dor (6) bas bsod nams thams cad yongs su ’dzin pa dang || dad pa sngon du ’khor bas
nor bdun yongs su rdzogs pa dang | sngon dam bcas ba nyams su lon bar byed pas ’jig rten thams
cad mi slu ba dang | dge ba’i chos yongs su rdzogs pas sangs rgyas kyi chos thams cad
(7) yongs su rdzogs pa ste || de ni byang chub sems dpa’i bsod nams kyi tshogs la mkhas pa
zhes bya’o || de la byang chub sems dpa’i ye shes kyi tshogs la mkhas pa gang zhe na ||
rgyu gang gis ye shes skye ba ste || de ltar rgyu dang rkyen gang dang gang gis ye shes rtogs
pa’o || de la rgyu gang (175a1)rkyen gang zhen || chos tshol ba la rab tu ’dun pa dang
| ye shes kyi rjes su song ba’i bshes gnyen brten pa dang | sangs rgyas kyi ye shes la rton
gyi nyan thos dang | rang sangs rgyas kyi ye yes la mi rton pa dang || de dag la nga rgyal
mi byed pa dang | bla ma la dga’ ba (2) dang ston pa la dga’ ba dang || de’i dge ba’i
bshes gnyen de dag gis ’di ni bsam pa dang ldan par shes nas ye shes kyi gtam gang yang mi
ston pa med pa dang || snod du shes nas bar chad med par sems rtse gcig tu chos ston dang
|| des chos de thos nas chos kyi tshogs (3) la brtson par byed de || gang chos kyi tshogs
la brtson par byed pa de nyid de’i ye shes kyi tshogs la brtson pa yin no || de la chos kyi
tshogs la brtson pa gang zhe na || ’di lta ste don nyung ba dang | bya ba nyung ba dang
|| sgra nyung ba dang || srod dang tho rangs la mi nyal zhing rnal ’byor la brtson (4) pa
dang | ’brel ba’i don la yongs su rtog pa dang | phyir zhing yongs su tshol ba dang | sems
la rnyog pa med pa dang | sgrib pa gnon pa dang | ltung ba las ’byung bar shes pa dang ||
’gyod pa med pa dang | kun nas ldang ba med pa dang | nan tan snying por byed pa dang |
(5) chos la gzhol ba dang | chos la ’bab ba dang || chos la bab pa dang | chos la rtul ba
dang | rtag par mgo dang | gos la me ’bar ba lta bu dang | ye shes tshol ba de nyid la gnas
pa dang | mi lhod pa dang | brtson ’grus mi gtong ba dang | khyad par du ’gro ba dang |
’du ’dzi las (6) dben pa dang | gcig pur dga’ ba dang || dgon pa bde pa yid la byed pa dang
| ’phags pa’i rigs la dga’ ba dang | sbyangs pa las mi ’gyur ba dang | chos kyi kun dga’
la dga’ zhing mos ba dang | ’jig rten rgyang phan pa’i gsang tshig la ri mor mi byed pa dang
| ’jig rten las (7) ’das pa’i || chos tshol ba la dran mi nyams pa dang | rtogs pa la
don rtogs pa’i rjes su ’gro ba dang | blo gros la lam gyi rjes su ’thun par byed pa dang |
mos pa la gdams pa dang | rkyen la ye shes kyi rjes su rig ba dang || khrel yod ba dang |
ngo tsha shes ba’i rgyan dang |

