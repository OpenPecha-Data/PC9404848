bcom ldan ’das kyis de’i tshe tshigs su bcad pa ’di dag gsuṅs so ||

’khor ba’i sgrom du chud pa yi ||byis pa so so’i skye bo kun ||skye bas ñe bar gtse ba daṅ ||na
daṅ rga bas rab tu gzir ||

mya ṅan byed ciṅ smre sṅags ’don ||’chi ba’i dbaṅ du soṅ mthoṅ nas ||srid pa’i sgrom las thar
bya źes ||bskyab pa’i phyir ni mṅon par byuṅ ||

kye ma’o khyim bdag ’jig rten gnas pa ’di ni źe sdaṅ źiṅ kun nas mnar sems kyi dṅos po bcus
gcig la gcig mnar sems su byed par mthoṅ ste ||

bcu gaṅ źe na | ’di lta ste |

bdag ñid la gnod pa byas źes sems la kun nas mnar sems skye ba daṅ |

gnod pa byed do || źes sems la kun nas mnar sems skye ba daṅ |

gnod pa byed par ’gyur ro || źes sems la kun nas mnar sems skye ba daṅ |

bdag gi mdza’ bo la gnod pa byas so || źes sems la kun nas mnar sems skye ba daṅ |

bdag gi mdza’ bo la gnod pa byed do ||

źes sems la kun nas mnar sems skye ba daṅ bdag gi mdza’ bo la gnod pa byed par ’gyur ro ||

źes sems la kun nas mnar sems skye ba daṅ bdag daṅ mi mdza’ ba’i don byas so źes sems la kun
nas mnar sems skye ba daṅ ||

bdag daṅ mi mdza’ ba’i don byed do źes sems la kun nas mnar sems skye ba daṅ |

bdag daṅ mi mdza’ ba’i don byed par ’gyur ro źes sems la kun nas mnar sems skye ba daṅ |

gnod pa’i rab tu sdaṅ ba ñid daṅ bcu’o ||

khyim bdag kun nas mnar sems kyi dṅos po bcu po ni de dag yin te || kun nas mnar sems thams
cad sel ba bla na med pa yaṅ dag par rdzogs pa’i byaṅ chub thob par bya’o || źes dad pas khyim
nas khyim med par rab tu byuṅ ṅo ||

de nas bcom ldan ’das kyis don de ñid rab tu bstan pa’i phyir de’i tshe tshigs su bcad pa ’di
dag gsuṅs so ||

kye ma’o sems can źe sdaṅ ste ||gcig la gcig ni phan tshun du ||kun nas mnar sems dṅos po bcus
||kun la kun nas mnar sems gyur ||

bdag daṅ bdag gi ñe du la ||gnod par byas daṅ byed pa daṅ ||gnod pa byed par ’gyur ro źes ||de
yi kun nas mnar sems skye ||

gaṅ rnams bdag daṅ mi mdza’ ba ||de dag gi ni don byas daṅ ||byed do byed par ’gyur ro źes ||de
yi kun nas mnar sems skye ||

gnod pa’i sdaṅ daṅ bcu yin de ||gaṅ gis mnar sems ’phel ’gyur ba ||de mthoṅ kun nas mnar sems
rnams ||mi ’dod pas na rab tu byuṅ ||

kye ma’o khyim bdag ’jig rten gnas pa ’di ni lta bar byas pa lta ba ṅan pa thibs po bcus lta
bar byas pa sna tshogs daṅ | lta ba ṅan pa (5) thibs po dag gis non par mthoṅ ste ||

bcu gaṅ źe na | ’di lta ste | bdag tu lta bar gyur pa lta ba ṅan pa thibs po daṅ |

sems can du lta bar gyur pa lta ba ṅan pa thibs po daṅ |

srog tu lta bar gyur pa lta ba ṅan pa thibs po daṅ |

gaṅ zag tu lta bar gyur pa lta ba ṅan pa thibs po daṅ |

chad par lta bar gyur pa lta ba ṅan pa thibs po daṅ |

rtag par lta bar gyur pa lta ba ṅan pa thibs po daṅ |

bya ba med par lta bar gyur pa lta ba ṅan pa thibs pa daṅ |

rgyu med par lta bar gyur pa lta ba ṅan pa thibs po daṅ |

mi ’thun pa’i rgyur lta bar gyur pa lta ba ṅan pa thibs po daṅ |

log par lta bar gyur pa lta ba ṅan pa’i thibs po daṅ bcu’o ||

