dge sbyoṅ gau tam śākya’i rigs las mṅon par byuṅ nas | dge sloṅ stoṅ ñis brgya lṅa bcu’i dge
sloṅ gi dge ’dun chen po daṅ thabs cig tu yul magadha’i ljoṅs rgyu źiṅ gśegs te | rgyal po’i
khab kyi groṅ khyer chen por byon nas de rgyal po’i khab kyi groṅ khyer chen po na bya
rgod kyi phuṅ po’i ri la bźugs te |’di ltar bcom ldan ’das de ni de bźin gśegs pa dgra bcom
pa yaṅ dag par rdzogs pa’i saṅs rgyas rig pa daṅ źabs su ldan pa | bde bar gśegs pa ’jig
rten mkhyen pa | skyes bu ’dul ba’i kha lo sgyur ba || bla na med pa | lha daṅ mi rnams
kyi ston pa | saṅs rgyas bcom ldan ’das yin te |de chos ston pa ni tshaṅs par spyod pa | thog
mar dge ba | bar du dge ba | tha mar dge ba | don bzaṅ po | | tshig ’bru bzaṅ po || ma
’dres pa yoṅs su rdzogs pa | | yoṅs su dag pa | yoṅs su byaṅ ba rab tu ston to źes dge sbyoṅ
gau ta ma de’i dge bar grags pa’i sgra tshigs su bcad pa rgya chen po de lta bu yaṅ mṅon
par byuṅ ba khyim bdag tshoṅ dpon bzaṅ skyoṅ gis thos nas

de ’di sñam du sems te | de bźin gśegs pa dgra bcom pa yaṅ dag par rdzogs pa’i saṅs rgyas de
lta bu dag mthoṅ na legs par ’gyur gyis bdag dge sbyoṅ gau ta ma de blta ba’i phyir ’gro’o
sñam mo ||See Previous Recordde nas khyim bdag tshoṅ dpon bzaṅ skyoṅ khyim bdag lṅa brgya
tsam daṅ lhan cig tu bcom ldan ’das la blta ba’i phyir rgyal po’i khab kyi groṅ khyer chen
po nas byuṅ ṅo ||

bcom ldan ’das kyaṅ sṅa dro’i dus kyi tshe | śam thabs man bas | chos gos daṅ | lhuṅ bzed bsnams
nas | dge sloṅ gi dge ’dun gyis bskor ciṅ dge sloṅ gi dge ’dun gyis mdun du bdar te |
spyod lam mdzes pa daṅ | mṅon du gśegs pa daṅ | phyir ldog pa mdzes pa daṅ | gzigs pas rnam
par gzigs pa mdzes pa daṅ | sñaṅ ba daṅ | bskum pa mdzes pa daṅ | chos gos snam sbyar daṅ
| na bza’ daṅ | lhuṅ bzed bsnams pa mdzes pa daṅ | kun nas mdzes pa bsod sñoms kyi phyir
rgyal po’i khab kyi groṅ khyer chen por gśegs sokhyim bdag tshoṅ dpon bzaṅ skyoṅ daṅ | khyim
bdag lṅa brgya tsam po de dag gis bcom ldan ’das mdzes śiṅ dga’ bar ’gyur ba | dbaṅ po
źi ba | yid źi ba | dul ba daṅ | źi gnas dam pa brñes pa |glaṅ po ltar dbaṅ po thul ba |mtsho
ltar daṅ źiṅ gsal ba | rñog pa med pa |lha du mas mchod pa | gnod spyin du mas mchod
pa | mi du mas mchod pa |gser gyi kha dog gi sku skyes bu chen po’i mtshan sum cu rtsa gñis
daṅ ldan pa | dpe byad bzaṅ po ba rgyad cus brgyan pa |me tog gi char chen po rab tu ’bebs
śiṅ | me tog gi chu po chen po rab tu ’bebs bźin du rin po che sna bdun gyi pad ma ’dab
ma bye ba brgya phrag stoṅ yoṅ pa la źabs ’dor źiṅ gśegs pa rgyaṅ riṅ po nas mthoṅ ste |spyod
lam brgya stoṅ maṅ pos gśegs pa rgyaṅ riṅ po nas mthoṅ nas bcom ldan ’das la sems dad
par gyur to || de dag sems dad par gyur nas | bcom ldan ’das ga la ba der doṅ ste lhags
nas bcom ldan ’das kyi źabs la mgo bos phyag ’tshal te |bcom ldan ’das kyi spyan sṅar phyogs
gcig tu ’khod do |phyogs gcig tu ’khod nas bcom ldan ’das la khyim bdag bzaṅ skyoṅ daṅ
|| khyim bdag lṅa brgya tsam po de dag gis ’di skad ces gsol to |

