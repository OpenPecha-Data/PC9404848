ser sna’i ñes pas ’jig rten na || kun tu ’dzin pa sra bar ’gyur || yoṅs su ’dzin pas kun sruṅ
ba || rgyun mi ’chad par ’byuṅ bar ’gyur ||

byis pa kun tu bsruṅ ba’i phyir || dbyig pa daṅ ni mtshon ’debs śiṅ || sdig pa thams cad byed
pas na || de las sdug bsṅal ’phel bar ’gyur ||

sred pa’i gźi las sdug bsṅal kun || śin tu ’byuṅ bar mthoṅ bas na || rtsa ba med ciṅ gnas med
pa’i || byaṅ chub dam pa rtogs par ’dod ||

gźan yaṅ kye ma’o khyim bdag ’jig rten gnas pa ’di ni log pa’i chos bcus log pa ñid du ṅes par
mthoṅ ste |

bcu gaṅ źe na |

’di lta ste | log pa’i lta ba daṅ |

log pa’i rtog pa daṅ |

log pa’i ṅag daṅ |

log pa’i las kyi mtha’ daṅ |

log pa’i ’tsho ba daṅ |

log pa’i rtsol pa daṅ |

log pa’i dran pa daṅ |

log pa’i (2) tiṅ ṅe ’dzin daṅ |

log pa’i rnam par grol ba daṅ |

log pa’i śes pa daṅ bcu ste |

khyim bdag ’jig rten gnas pa ’di ni log pa’i chos bcu po de dag gis log par ṅes par mthoṅ nas
|

log pa thams cad las yaṅ dag par bzla ba’i phyir bla na med pa yaṅ dag par rdzogs pa’i byaṅ
chub mṅon par rdzogs par ’tshaṅ rgya bar bya’o źes daṅ pas

khyim nas khyim med par rab tu byuṅ ṅo ||

de nas bcom ldan ’das kyis don ’di ñid rgya cher bstan pa’i phyir de’i tshe tshigs su bcad pa
’di dag gsuṅs so ||

gaṅ dag log pa’i lta chags daṅ | log par rtog pa’i spyod (4) yul daṅ | log pa’i tshig tu smra
ba daṅ | log pa’i las mtha’ spyod pa daṅ ||

log pa’i ’tsho daṅ log pa’i rtsol || log pa’i dran daṅ mñam par ’jog | log pa’i rnam mgrol rdzogs
pa daṅ || log pa’i śes la gźol ba yi ||

log par reṅs pa’i phuṅ po ni || byis pa de (5) la gnas pa dag || yaṅ dag ñid la dgod do źes
|| de phyir ṅa ni rab tu byuṅ ||

gźan yaṅ kye ma’o khyim bdag ’jig rten gnas pa ’di ni lam ṅan par źugs śiṅ | mi dge ba bcu’i
las kyi lam rnams kyis phal cher ṅan soṅ du gźol ba | ṅan soṅ du ’bab pa | ṅan soṅ du bab
par mthoṅ ste |

bcu gaṅ źe na | ’di lta ste |

srog gcod pa daṅ |

ma byin par len pa daṅ |

’dod pa la log par g-yem pa daṅ |

brdzun du smra ba daṅ |

phra ma zer ba daṅ |

ṅag rtsub po daṅ |

tshig kyal pa daṅ |

brnab sems daṅ |

gnod sems daṅ |

log par lta ba (7) daṅ bcu ste ||

khyim bdag mi dge ba bcu’i las kyi lam rnams kyis ’jig rten gnas pa ’di la mṅan par źugs śiṅ
phal cher ṅan soṅ du gźol ba | ṅan soṅ du ’bab pa | ṅan soṅ du bab par mthoṅ nas

ṅan soṅ thams cad las yaṅ dag par bzla ba’i phyir bla na med pa yaṅ dag par rdzogs pa’i byaṅ
chub mṅon par rdzogs par ’tshaṅ rgya bar bya’o źes

dad pas khyim nas khyim med par rab tu byuṅ ṅo ||

de nas bcom ldan ’das kyis don de ñid rgya cher bstan pa’i phyir de’i tshe tshigs su bcad pa
’di dag gsuṅs so ||

srog gcod pa yi sems can daṅ || gźan gyi nor la ’phrog pa daṅ || ’dod la log par g-yem pa dag
|| sems can dmyal bar myur du ’gro ||

dbyen byed pa daṅ tshig rtsub daṅ || brdzun du smra źiṅ mi sdom pa ||byis pa kyal pa smra ba
rnams || so so skye bo slu bas bciṅs ||

gźan gyi spyod la brnab sems daṅ || gnod sems dag ni maṅ ba daṅ ||mi maṅ lta ba log źugs pa
|| ṅan ’gro dag tu ’gro bar ’gyur ||

lus kyis sdig pa rnam gsum daṅ | ṅag gis sdig pa rnam bźi daṅ ||yid kyis sdig pa rnams gsum
ni || sdig byed pa dag rab tu byed ||

sdig pa’i las rnams byas pas na || de phyir ṅan ’gror ’gro bar ’gyur ||ci nas ṅan ’gror mi gtaṅ
bar || bskyab pa’i phyir ni rab tu byuṅ ||

gźan yaṅ kye ma’o khyim bdag ’jig rten gnas pa ’di ni kun nas ñon moṅs pa bcu dag gis ñon moṅs
pa daṅ | ñe ba’i ñon moṅs pa daṅ | kun nas ñon moṅs pa’i dri ma daṅ ldan par mthoṅ ste
|

bcu gaṅ źe na |

’di lta ste | ser sna’i dri ma kun nas ñon moṅs pa daṅ |

’chal pa’i tshul khrims kyi dri ma kun nas ñon moṅs pa daṅ |

gnod sems kyi dri ma kun nas ñon moṅs pa daṅ |

le lo’i dri ma kun nas ñon moṅs pa daṅ |

g-yeṅ ba’i (6) dri ma kun nas ñon mogs [should be moṅs] pa daṅ |

