| rgyal ba’i dpal daṅ grags daṅ gzugs dag ni || sṅon chad bdag gis ji skad thos pa bas || de
bas lhag par gser gyi gzugs bźin du || mdzes daṅ ldan par lham mer rab tu gda’ |gzugs ni
śin tu mdzes śiṅ blta na sdug ||sku yi kha dog gser gyi mdog ’dra bas ||skar maṅ dag gi dbus
na zla ba ltar ||dge sloṅ maṅ po’i dbus na mdzes par mdzad ||mi mchog gi ni spyi bo bltar
mi gda’ ||ri rab bźin du mṅon par ’phags (7) par gda’ ||gtsug gi spyi bo lha yi gdugs bźin
du ||kun nas byin gyis gźol bar gyur pa lags ||dbu yi skra ni ’jam źiṅ rab mñen la ||a
na ṅa rñil daṅ staṅ zil kha dog ’dra ||g-yas su ’khyil la śin tu ’jam pa ste ||rma bya’i
mgrin pa ji bźin ñid du gda’ ||smra ba mchog gi dpral ba śin tu mñam ||khyod kyi smin tshugs
’ja’ khugs lta bu ste ||’od gsal ba ni skar ma’i rgyal po ltar ||rdul bral smin mtshams
spu ni śin tu mdzes ||spyan bzaṅ khyod kyi spyan ni dgar ’gyur ba ||’gro ba rnams la mdzes
śiṅ mthoṅ na dga’ ||bdag ni lta bas ṅoms par mi ’gyur te ||mgon po rnam dag spyan la bdag
phyag ’tshal ||skyes bu dam pa’i śaṅs ni byin gyis mñam ||ji ltar gser gyi ri ltar rab tu
gda’ ||khyod kyi sgros ni bim ba byi ru bźin ||dag ciṅ rnam dag nor bu rin chen ’dra ||dul
la dgyes pa’i tshems ni mdzes pa ste ||snaṅ bar byed pa rab tu dkar ba’i tshems ||padma’i
rtsa ba ba źo chu skyar ’dra ||sra źiṅ dam la thags bzaṅs śin tu dag |tshems daṅ tshems
kyi bar ni śin tu ’byor ||rgyal ba’i mche ba mdzes śiṅ rdul mi mṅa’ ||ṅaṅ pa’i khyu na ṅaṅ
pa’i rgyal po ni ||rnam dag dkar źiṅ rab tu dkar ba bźin ||bde bar gśegs pa’i ljags kyis
źal khebs te ||ud pa la dmar po rnam dag zaṅs kyi mdog |ñi ma ’char tshe nor bu dag mdog
bźin ||sra ba la riṅ źiṅ skyon med śin tu yaṅs ||gau ta ma’i sñan ni rab tu legs seṅ ge’i
’gram pa seṅ ge’i ’jigs med bźin ||tshaṅs bcas ’jig rten lha daṅ mi la yaṅ ||bdag gis gaṅ
yaṅ ma thos ma mthoṅ ṅo ||bde gśegs mthu yis mgur na mthoṅ ba ni ||mgur gyi mid pa gtsaṅ la
’od gsal te ||draṅ po dbus su ’gro ba yon po gsal ||ro yi ro mchog mi daṅ lha yi lha ||dpuṅ
mgo rab tu zlum źiṅ thal goṅ rgyas ||bdun po mtho ba ’jig rten kun tu grags ||mgon po
mi dbaṅ sñiṅ po dpal gyis kyaṅ ||ri yi rtse la ñi ma ’char ba bźin ||mtho ba gñis ni źabs
kyi mthil nas skyes ||phyag las gñis skyes thal goṅ gñis skyes te ||mtho ba gcig ni ltag pa
ñid na gcig |dge źiṅ dag ste ’od gsal rab tu rgyas ||bcom ldan gau ta ma yi phyag riṅ ba
||ji ltar glaṅ po’i rgyal po’i sna bźin te ||phyag gñis po ni ’dud pa ma bgyis par ||pus
mo gñis su phyag gis rab tu reg |sku yi ro stod seṅ ge bźin du ’phags ||sku ni sred med bu
ltar rab tu brtan ||ñagrodha bźin chu źeṅ gab pa’i sku ||bzod pa’i stobs daṅ ldan pa stobs
po che ||sku yi spu rnams g-yas ’khyil gyen du phyogs ||re reṅ skyes śiṅ śin tu ’jam pa
ste ||ji ltar pad ma chu daṅ ’dam mi gos ||de bźin rdul daṅ du bas mi gos so |rta mchog dul
ba yi ni ji lta bar ||’doms kyi sba ba spubs su nub ces gda’ ||brla ni rab zlum smyig ma’i
sñiṅ po bźin ||khyod kyi rje ṅar byin gyis rim bźin mchis ||źabs goṅ duṅ ltar mtho źiṅ
rtiṅ pa che ||khyod kyi phyag daṅ źabs ni dra bas ’brel ||sor mo riṅ źiṅ sor mo ñi śu mñam
||sen mo zaṅs ’dra sor sen me tog can ||khyod kyi źabs mthil ’khor lo rab kyis mtshan ||rtsib
ma stoṅ ldan rab tu ’od gsal ba ||loṅ bus loṅ bu ’thab par mi ’gyur źiṅ ||gom pas gom
pa sa la yoṅ mi ’dor ||sa la kun tu sor bźis mi reg par ||’jig rten rnams kyi gtso bo rab
gśegs te ||khyod ni gaṅ du gom pa bor ba yaṅ ||rin chen pad ma skyes pa ṅo mtshar to ||rgod
par ma gyur dal źiṅ brtan par gśegs ||stag daṅ lha dbaṅ ’gros kyis gźan gnon ciṅ ||bag
tsha med par stabs ni bsgyiṅs te gśegs ||dpa’ bo khyod kyi ’gros ’dra su la ’aṅ med ||mi ma
lags pa rnams kyis bar snaṅ las ||lha yi me tog char ni rab ’bebs śiṅ ||glu dbyaṅs sgras
ni khyod la mchod par bgyid ||cho ’phrul ’di ’dra ’di dag rmad du byuṅ ||khyod kyi gzugs
ni rnam thos bu bas lhag | gzi brjid dag ni ñi ma brgya bas ’phags ||tshaṅs bcas lha mir bcas
pa’i ’jig rten na ||khyod ’dra ’aṅ med na lhag pa ga la mchis ||bdag gis khyod kyi cho
’phrul mchog mthoṅ nas ||yon tan lhag pa gaṅ dag gzigs gyur na ||de bźed pas na mi dbaṅ rab
byuṅ sñam ||bdag ni de la the tshom ’tshal bar gyur ||de nas bcom ldan ’das kyis khyim
bdag tshoṅ dpon bzaṅ skyoṅ la ’di skad ces bka’ stsal to ||kye ma’o khyim dag ’jig rten gnas
pa ’di ni gtse ba bcus gtses par mthoṅ ste |bcu gaṅ źe na |’di lta ste | skye bas gtse
ba daṅ |

rga bas gtse ba daṅ |

na bas gtse ba daṅ |

’chi bas gtso ba daṅ |

mya ṅan gyis gtse ba daṅ |

smre sṅags ’don pas gtse ba daṅ |

sdug bsṅal gyis gtso ba daṅ |

yid mi bde bas gtse ba daṅ |

’khrug pas gtse ba daṅ |

’khor bas gtso bo daṅ bcu ste |

khyim bdag ’jig rten gnas pa gtse 1 ba ’di bcus gtses par mthoṅ nas | bla na med pa yaṅ dag
par rdzogs pa’i byaṅ chub thob par bya’o źes dad pas khyim nas khyim med par rab tu byuṅ ṅo
||

