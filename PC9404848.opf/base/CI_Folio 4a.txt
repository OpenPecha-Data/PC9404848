khyim bdag lta bar gyur pa lta ba ṅan pa’i thibs po ni de dag yin te | lta ba thams cad gźig
pa’i phyir bla na med pa yaṅ dag par rdzogs pa’i byaṅ chub thob par bya’o || źes dad pas
khyim nas khyim med par rab tu byuṅ ṅo ||

de nas bcom ldan ’das kyis don de ñid rgya cher bstan pa’i phyir de’i tshe tshigs su bcad pa
’di dag gsuṅs so ||

byis pa so so’i skye bo kun ||bdag tu lta daṅ sems can lta ||srog tu lta ba rnams kyi yaṅ ||lta
ba thibs pos rab tu g-yogs ||

rtag daṅ chad par lta ba daṅ |bya med lta la gnas pa dag |yaṅ dag lta bar dgod do źes ||de phyir
ṅa ni rab tu byuṅ ||

kye ma’o khyim bdag ’jig rten gnas pa ’di ni zug rṅu chen po bcus bskal pa graṅs med pa bye
ba khrag khrig brgya stoṅ du zug rṅus zug par mthoṅ ste ||

bcu gaṅ źe na | ’di lta ste | sred pa’i zug rṅu daṅ |

ma rig pa’i zug rṅu daṅ |

’dod pa’i zug rṅu daṅ |

’dod chags kyi zug rṅu daṅ |

źe sdaṅ gi zug rṅu daṅ |

gti mug gi zug rṅu daṅ |

ṅa rgyal gyi zug rṅu daṅ |

lta ba’i zug rṅu daṅ |

’byuṅ ba’i zug rṅu daṅ |

’jig pa’i źug rdu daṅ bcu’o ||

khyim bdag zug rṅu chen po bcu po ni de dag yin te | zug rṅu thams cad bsal ba’i phyir bla na
med pa yaṅ dag par rdzogs pa’i byaṅ chub thob par bya’o źes daṅ pas khyim nas khyim med
par rab tu byuṅ ṅo ||

de nas bcom ldan ’das kyis de’i tshe tshigs su bcad pa ’di dag gsuṅs so ||

sred pa’i zug rṅus zug pa rnams ||thog ma’i mtha’ ni mi śes te ||ma rig pa yis ldoṅs byas nas
||mun pa nas ni mun par ’gro ||

sred pa’i zug rṅus zug pa daṅ |’dod chags zug rṅus rgyus pa daṅ |źe sdaṅ zug rṅus brgyal bas
na ||phuṅ po dag ni len par byed ||

gti mug gi ni zug rṅus bkris ||ṅa rgyal dag gi zug rṅus sñems ||’byuṅ ba daṅ ni ’jig pa na ||lta
ba’i zug rṅus mi ’phrod ’gyur ||

byis pa so so’i skye bo kun ||phan tshun tshig gi mtshon cha yis ||’di ni brdzun gyis ’di bden
źes ||phan tshun du ni rtsod par byed ||

zug rṅus zug pa’i sems can gyi ||skyabs daṅ dpuṅ gñen ’gyur ba yi ||zug rṅu ’byin pa de bźin
gśegs ||’jig rten ’dir ni ’byuṅ bar ’gyur ||

gźan yaṅ kye ma’o khyim bdag ’jig rten gnas pa ’di ni | sred pa’i rtsa ba las byuṅ ba’i chos
bcu po dag gis rtsa ba’i gnas la rab tu gnas par mthoṅ ste |

bcu gaṅ źe na |

’di lta ste | sred pa la brten nas kun tu ’tshol ba daṅ |

kun tu tshol ba la brten nas rñed pa daṅ |

rñed pa la brten nas ṅa yir ’dzin pa daṅ |

ṅa yir ’dzin pa la brten nas rnam par ṅes pa daṅ |

rnam par gdon mi za ba la brten nas ’dun pa’i ’dod chags daṅ |

’dun pa’i ’dod chags la brten nas lhag par chags pa daṅ |

lhag par chags pa la brten nas ser sna daṅ |

ser sna la brten nas yoṅs su ’dzin pa daṅ |

yoṅs su ’dzin pa la brten nas yoṅs su sruṅ ba daṅ |

yoṅs su sruṅ ba la brten nas sdug bsṅal ba ste |

yoṅs su sruṅ ba’i gźi las dbyig pa thogs pa daṅ | mtshon cha thogs pa daṅ |

’thab pa daṅ | mtshaṅ ’dru ba daṅ | ’gyed pa daṅ | rtsed pa rnams ’byuṅ ṅo ||

de’i phyir phra ma la sogs pa

sdig pa mi dge ba’i chos rnam pa maṅ po ’byuṅ bar ’gyur te

khyim bdag sred pa’i rtsa ba las byuṅ ba’i chos bcu po de dag gis ’jig rten gnas pa rab tu gnas
par mthoṅ nas

rtsa ba med pa gnas med pa’i bla na med pa yaṅ dag par rdzogs pa’i byaṅ chub thob par bya’o
||

źes daṅ bas khyim nas khyim med par rab tu byuṅ ṅo ||

’di la chos ñid ni ’di yin te | de la ’di skad ces bya’o ||

sred pas mid pa’i sems can rnams || ’di nas ’di ni kun tu tshol || rñed pa rñed nas ṅa yir ’dzin
|| de las rnam par ṅes par ’gyur ||

bya ba ’di dag bya’o źes || ’dun pa’i ’dod gas rab tu ’phel || ’dun pa’i ’dod chags ’phel bas
na || lhag par chags phyir ser sna ’gyur ||

