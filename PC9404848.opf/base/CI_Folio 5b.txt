gźan yaṅ kye ma’o khyim bdag ’jig rten gnas pa ’di ni ’di lta ste | phrag dog daṅ ser sna’i
kun tu sbyor ba daṅ ldan par śes | | kye (5) ma’o khyim bdag ’jig rten gnas pa ’di ni ’di
lta ste | ma rig pa’i liṅ tog gis khebs par mthoṅ | |kye ma’o khyim bdag ’jig rten gnas pa
’di ni ’di lta ste | gti mug gi ’obs su nub par mthoṅ |kye ma’o khyim bdag ’jig rten gnas
pa ’di ni ’di lta ste | ’dod pa’i kluṅ gis ded par mthoṅ |kye ma’o khyim bdag ’jig rten gnas
pa ’di ni ’di lta ste | ’dod pa’i zug rṅus gśis su zug par mthoṅ |kye ma’o khyim bdag
’jig rten gnas pa ’di ni ’di lta ste | khro ba daṅ ’khon du ’dzin pa’i du bas śin tu bdugs
par mthoṅ |kye ma’o khyim bdag ’jig rten gnas pa ’di ni ’di lta ste | ’dod chags kyi mes
kun tu ’bar bar mthoṅ ||kye ma’o khyim bdag ’jig rten gnas pa ’di ni ’di lta ste | źe sdaṅ
gi dug gis kun tu khebs par mthoṅ ||kye ma’o khyim bdag ’jig rten gnas pa ’di ni ’di lta
ste | sgrib pa’i tsher mas bskor bar mthoṅ ||kye ma’o khyim bdag ’jig rten gnas pa ’di ni
’di lta ste | ’khor ba’i ’brog dgon pas brtson ’grus ñams par mthoṅ ste |khyim bdag ’jig rten
gnas pa yoṅs su ’khrib bcu bo de dag gis yoṅs su dkris par mthoṅ nas daṅ pas khyim nas
khyim med par rab tu byuṅ ṅo ||

de nas bcom ldan ’das kyis don de ñid rgya cher bstan pa’i phyir de’i tshe tshigs su bcad pa
’di dag gsuṅs so ||

